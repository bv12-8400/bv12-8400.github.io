+++
title = 'Tranbjerggaard 1801'
date = 1801-01-01T00:00:00+01:00
draft = false
featured_image = '/img/maalerblad_1877_1900.jpg'
+++
#### 1801 - De første optegnelser

Her starter historien om Tranbjerggård (eller Tranebjerggård) lidt sydvest for Store Bild Sø (Bildsø) og nærmere Dråby end Majgård.
Bygningerne lå på Bjørnevej 12, hvor den nuværende bygning ifølge BBR-registeret stammer fra 1942. Fundamentet stammer fra gårdens stuehus.

Tranbjerggård lå i Egsmark ejerlav og kan følges ved navn tilbage til folketællingen i 1801. Stednavnet "Trambærmoussen" brugtes i området ifølge vidner i en retssag 1647 om fædriften på jorderne ved Ebeltoft. Herredsfogeden foretog 24.-25. maj 1798 syn og taksation på ejendomme under Egsmark By og registrerede ved Vibæk-Bildsø "Tranbær Enge" og "Tranbær-agre".

På et Geodædisk Kort fra omkring 1920-erne fremgår "Tranebjerg Gd" (Gd = Gaard) lige sydvest for "Ste. Bildsö". "Vibæk Gd" er indtegnet og påskrevet ca. 200 meter sydvestligere.

Branddirektoratet for Landbygninger registrerede i Taksationsprotokol 1801-40 under 1801:
* ”57. Tranberggaard
* Gaard tilhörende Stamhuuset Schiersøe.
* Fæsteren Anders Nielsen
* u. MNo.”

Og i selskabets Forsikringsprotokol 1800-1858 noteredes:
* ”Tranberggaard
* Stamhuuset-Schiersöe til hörende 1803
* Fæster Anders Nielsen Stub, u: Matr. N°.
* Selveier nu febr. 1808.”

I 1805 viedes i Dråby Kirke Hans Norager i Ebeltoft til Anne Kierstine Rasmusdatter, der tjente i Tranbjerggaard. I 1824 konfirmeredes i Dråby Peder Andersen, som var søn af gårdmand Anders Nielsen Stubbe og hustru Ane Margrethe Pedersdatter i Tranberggaard. I 1828 blev i Dråby døbt Kirstine Nielsdatter, som var datter af indsidder Niels Jonasen og Karen Marie Andersdatter i Tranbjerggord.

Børn fra Birkehuse, Tranbjerggård og Vibækgård/Majgård gik i skole i Dråby, medens Strandgård
hørte til Handrups skoledistrikt.

I realregisteret ca. 1860 - 1905 til skøde- og panteprotokollen fremgår under Draabye By:
”Umatrikulerede Huse med flere Eiendomme
Leieret til en Mose- eller Englod.
Lodden er leiet fra Matr. N” 4b paa 100 Aar.
Adkomster
1.	Leiecontract af 15 Decbr 1839 fra Rasmus Pedersen til Procurator Seidelin i Ebeltoft, -
2.	Transport, tinglæst 4 Decbr 1854, hvorved Procurator Seidelin har overdraget sin Ret efter denne Contract til Gaardmand Peder Andersen Stubbe i Tranbjerggaarden. -.
3.	Tranport af 8 Januar 1872 til Anders Peter Andersen.”

Den 23. november 1879 døde 70-årige Peder Andersen, som var aftægtsmand i Tranbjerggaard.

På et målebordsblad betegnet som Hyllested, men inkl. Dråby samt dele af dennes marker, målt
1877 og rettet frem til 1900, ses følgende bygninger udenfor byen med eller uden navne påført:
{{< figure src="/img/maalerblad_1877_1900.jpg" title="Fig. Udsnit af målebordsblad for Hyllested (inkl. Dråby med den af marker) målt 1877, rettet til 1953.(Tranebjerggård nederst til venstre)" >}}

Ved folketællingen 1. februar 1890 boede Niels Srensen med sin kone Petrine og datter Frederikke på Tranbjerggaard. Den 29. januar 1906 fik han navneforandring til Niels Strensen Bachmann. Vejviser for Randers Amt 1907-09 registrerede ham som medlem af kommunens fattigudvalg ”N. Bakmand, Tranbjergaard”. I vejviserens udgave 1912-15 er han under Egsmark registreret som ”Tranbjerggaard, Niels Sørensen Bakmand”. I 1914-15 fik parret bygninger opført på Dråby Strandvej 2 til gården Egegård, som de tilflyttede og drev frem til 1928. De boede sidst som pensionister i et nybygget hus på Dråby Søvej 25.

Tranbjerggård var matr.nr. 8 Egsmark By. Her boede ved folketællingen 1. februar 1916 gårdejer R. J. Sørensen med familie uden nævnelse af gårdens navn. I en uvis avis på en uvis dato
september 1916 var indrykket følgende annonce:

”Auktion i Draaby.
I Anledning af Ejendomshandel bortsælger N. P. Petersen, Tranbjerggaard, ved Auktion paa Julius Jakobsens Gaard i Draaby Tirsdag den 3. Oktober 1916, Middag Kl. 12:
* 1 syvaars Folhoppe, 2 Arbejdsheste (5 og 11 Aar), 2 1/4 Aars Hoppeplage, et Føl, 2 Kælvekvier,
* 6 Stk. Ungkvæg, 7 Kælve- og Malkekøer, 1 5 Mdr. gl. Tyrekalv, 1. Kl.s Afstamning,
* 3 Grisesøer, 10 Faar og Lam, utærsket Sæd, Kartofler og Roer.
* Endvidere sælges. 1 næsten ny Tærskemaskine med Hestegang, 1 Rensemaskine, 1 Bredsaamaskine,
* 2 Hakkelsemaskiner, Vogne, Plove, Harver, Tromle m.m.m.
* For Bud paa over 500 Kr. nedsættes Salær til 8 Pct.
* Kreditti l 1. April 1917.

Ebeltoft, den 19. September 1916.”

"Haandbog for Telefon-Abonnenter. Jydsk Telefon-Aktieselskab 1920" har under Dråby Central
registreret Severin Andersen i Tranbjerggaarden.

Ved folketællingen 5. november 1940 havde Tranbjerggaard matr.nr. 8a Egsmark. Gården var
da beboet af gårdejer Peter Søndergaard og hustru Dagmar Kirstine Rasmussen. Peter Søndergaard
døde i 1964 og vejen P. Søndergårds Vej er opkaldt efter ham.


##### Kilde: DRÅBY OG OMEGN, 2. Bind, ISBN-13: 9788743099178





